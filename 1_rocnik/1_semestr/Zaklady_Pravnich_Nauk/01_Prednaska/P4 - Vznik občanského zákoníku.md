## Vznik občanského zákoníku

**Hlavní zpracovatel návrhu:** Prof. Dr. JUDr. Karel Eliáš

- **1. verze** představena Ministerstvem spravedlnosti v roce **2005**, **2. verze** v roce **2007**.
- v r. **2007** rozeslán do připomínkového řízení (připomínky mohla prostřednictvím speciálně zřízené elektronické adresy vznášet i veřejnost).
- upravený návrh předložen v roce **2009** vládě.
- **prosinec 2010** – návrh rozeslán do druhého připomínkového řízení.
- po projednání ve vládě – předložen Poslanecké sněmovně Parlamentu ČR.
- v roce **2011** proběhl schvalovací legislativní proces, který trval až do vyhlášení v **březnu 2012**.
- dne **27. 2. 2013** vláda ČR potvrdila účinnost NOZ ode dne **1. 1. 2014**.

- **Vyhlášen:** 22. 3. 2012 ve Sbírce zákonů v částce 33 pod číslem **89/2012 Sb.**
- **Obsahuje:** 3081 §§
- **Účinnost:** od 1. 1. 2014

---

## Základní principy NOZ

- moderní úprava tradičního a vyzkoušeného (Obecný zákoník občanský z r. 1811, vládní návrh občanského zákoníku bývalého Československa z r. 1937)
- vše v jednom a přehledně
- kvalitní jazyk (Příklad: „Smlouva“ se nerovná „závazek“. „Závazek“ se nerovná „dluh“. Snaha vyhnout se cizím slovům)

---

## Struktura NOZ

- **obecná část** (předmět, základní zásady, osoby, spotřebitel, zastoupení, věci, cenné papíry, právní skutečnosti, právní jednání, právní události, promlčení, prekluze)
- **rodinné právo** (manželství, příbuzenství, osvojení, poručenství, opatrovnictví, pěstounství, ústavní výchova)
- **absolutní majetková práva** (věcná práva, věcná práva k cizím věcem, správa cizího majetku, dědické právo)
- **relativní majetková práva** (závazky, smlouvy, přenechání věci k užití jinému, závazky z právního jednání, závazky z deliktů)
- **ustanovení společná, přechodná a závěrečná**

---

## Nový občanský zákoník

- **Zrušení tradičních typů obchodních závazkových vztahů**
    - absolutní obchod, relativní obchod, fakultativní obchod a absolutní neobchod
- Přináší novou a poměrně bohatou škálu právních vztahů a různých výjimek z obecných úprav v závislosti na jednotlivých subjektech těchto vztahů.
- **Sjednávání smluv a vytváření závazkových vztahů** – odstupuje od zažité dvoukolejnosti závazků a přistupuje k jednotnému pojetí závazkových vztahů jak v oblasti práva občanského, tak v oblasti práva obchodního.
- **Uzavírání smluv** – jednotný režim, zavedení nové terminologie, posun k autonomii vůle stran a k minimalizaci zásahů státu do této sféry.
- **Koncept nového závazkového práva** vychází z dispozitivních ustanovení, od kterých se smluvní strany mohou ve většině případů odchýlit, čímž je kladen daleko větší důraz na svobodnou vůli jedince a jeho odpovědné chování.

---

## Nové termíny k vlastnictví a dalším věcným právům

- **ROZHRADY** – např. ploty, zdi, meze, strouhy.
- **PŘIVLASTNĚNÍ** – u věci, která nikomu nepatří, dovoluje-li to zákon.
- **PŘESTAVEK** – přesahuje-li stavba malou částí na cizí pozemek.
- **PRÁVO STAVBY** – zatížení pozemku stavbou (nemusí existovat).
- **SLUŽEBNOST** – vlastník věci postiženého služebností musí něco strpět nebo se něčeho zdržet (např. právo okapu, právo pasty, právo na vodu, právo inženýrských sítí).
- **BENEFICENT** – ten, v jehož prospěch je majetek spravován.
- **SVĚŘENECKÝ FOND** – trvale se vyčlení majetek, který zůstává bez vlastníka a je spravován správcem za určitým účelem.
- **OBMYŠLENÝ** – možný příjemce plnění z fondu.

---

## Nové termíny závazkového práva

- **ZÁVDAVEK** - *(není záloha)* potvrzuje se jím uzavření smlouvy a je tak poskytována jistota, že závazek bude splněn.
- **ODVOLÁNÍ DARU PRO NOUZI** – lze požadovat vrácení nebo náhradu v penězích při upadnutí do nouze.
- **VÝPROSA** – bezplatné a bezúčelné přenechání věci k užívání na neurčitou dobu výprosníkovi.
- **PACHT** – přenechání věci k dočasnému užívání za pachtovné nebo část výnosu.
- **VÝMĚNEK** – práva vymíněná vlastníkem nemovitosti v souvislosti s jejím prodejem.
- **ODVÁŽNÉ SMLOUVY** – prospěch nebo neprospěch závisí na nejisté události – např. pojištění.

## NOZ a zrušené právní předpisy

NOZ v § 3080 ruší 238 právních předpisů, a to např.:

- Zákon č. 40/1964 Sb., občanský zákoník
- Zákon č. 116/1990 Sb., o nájmu a podnájmu nebytových prostor
- Zákon č. 513/1991 Sb., obchodní zákoník
- Zákon č. 94/1963 Sb., o rodině
- Zákon č. 83/1990 Sb., o sdružování občanů
- Zákon č. 248/1995 Sb., o obecně prospěšných společnostech a o změně a doplnění některých zákonů
- Zákon č. 591/1992 Sb., o cenných papírech
- Zákon č. 72/1994 Sb., kterým se upravují některé spoluvlastnické vztahy k budovám a některé vlastnické vztahy k bytům a nebytovým prostorům a doplňují některé zákony (zákon o vlastnictví bytů).

**Přijaté zákony**

- Zákon č. 89/2012 Sb., Nový Občanský zákoník
- Zákon č. 90/2012 Sb., o obchodních korporacích
- Zákon č. 91/212 Sb., o mezinárodním právu soukromém

---

## Návrh doprovodného zákona

- novelizace dalších 70 předpisů vyplývajících z rekodifikace soukromého práva (26. 4. 2013 Ústavně právní výbor PS přerušil do 28. 5 . 2013 projednávání návrhu zákona)
- jedná se např. o novelu:
    - živnostenského zákona
    - vodního zákona
    - zákona o cenách
    - zákona o oceňování majetku
    - rozpočtových pravidel
    - zákona o majetku ČR
    - zákona o ochraně spotřebitele
    - zákona o zaměstnanosti
    - zákona o sociálních službách
    - zákona o pomoci v hmotné nouzi
    - zákoníku práce
    - zákona o zdravotních službách
    - zákona o obecní polici

---

## Návrh doprovodného zákona

- zákona o občanských průkazech
- zákona o cestovních dokladech
- zákona o evidenci obyvatel
- zákona o integrovaném záchranném systému
- krizového zákona
- zákona o veřejných sbírkách
- zákona o úřednících územních samosprávných celků
- zákona o místním referendu
- správního řádu
- stavebního zákona
- zákona o základních registrech
- zákona o krajském referendu
- autorského zákona
- zákona o veřejných dražbách
- zákona o veřejných zakázkách
- zákona o střetu zájmů

---

## Obecné informace k Občanskému zákonu

- Nový občanský zákoník obsahuje 3 081 paragrafů.
- Nově přejímá celou řadu pravidel upravených v jiných zákonech, které zrušuje (celkem se jedná o více než 100 právních předpisů, např. obchodní zákoník, zákon o rodině, zákon o vlastnictví bytů či zákon o sdružování občanů).
- Ne všechna pravidla obsažená ve zvláštních zákonech jsou však přijímána bez dalšího.
- Nový kodex se je snaží přizpůsobit moderním potřebám.
- Další snahou je upravit nebo zpřesnit některá pravidla, která současné soukromé právo neřeší, případně je upravuje velmi stroze, a pro praxi jsou tato pravidla potřebná.
- Podle legislativních zvyklostí se jednotlivé části zákonů dělí na hlavy, díly a oddíly.
- Pro lepší přehlednost kodexu byla přijata zásada, že jeden paragraf má obsahovat nanejvýš dva odstavce a že jeden odstavec paragrafu má obsahovat nanejvýš dvě věty. Ne vždy se však danou zásadu podařilo dodržet.

---

## Obecné informace k Občanskému zákonu

- Příbuzné nebo tematicky spjaté instituty jsou řazeny od jednodušších ke složitějším a od obecných ke zvláštním (nikoli od důležitějších k méně důležitým – hledisko důležitosti je totiž relativní).
- NOZ se snaží vyhnout cizím slovům. Je-li možné nahradit cizí slovo bez obtíží českým, preferuje se takové řešení (např. „zapsaný“ místo „registrovaný“, „nakládat“ místo „disponovat“, „umístění“ místo „instalace“, „sdělení“ nebo „údaj“ místo „informace“ apod.).
- Avšak v těch případech, kde cizí termín v českém právu zdomácněl (např. „orgán“, „forma“, „elektronický“), anebo kde jej lze pro jeho přesný význam využít lépe než výraz původem český (např. „prekluze“, „detence“), nechová se NOZ puristicky.
- NOZ se vrací ke klasické (tradiční) české právní terminologii, od níž se občanské zákoníky z r. 1950 a 1964 postupně odvrátily zavedením jednak některých slovakismů při unifikaci českého a slovenského práva (např. „právní úkon“, „výpůjčka“, „neopomenutelný dědic“), jednak právnických neologismů podmíněných totalitní ideologií nebo na tuto ideologii se odvolávajících (např. „účastník“ místo „osoba“, „způsobilost k právním úkonům“ místo „svéprávnost“, „návrh na uzavření smlouvy“ místo „nabídka“, „smlouva o sdružení“ místo „společenská smlouva“ apod.).

## Struktura občanského zákoníku

**Struktura absolutních věcných práv:** - Obecná ustanovení (§ 976 – 986)
- Držba (§ 987 – 1010)
- Vlastnictví (§ 1011 – 1114)
- Spoluvlastnictví (§ 1115 – 1157)
- Bytové spoluvlastnictví (§ 1158 – 1222)
- Přídatné spoluvlastnictví (§ 1223 – 1235)
- **Věcná práva k cizím věcem**
    - Právo stavby (§ 1240 – 1256)
    - Věcná břemena (§ 1257 – 1308) – Služebnosti – Reálná břemena
    - Zástavní právo (§ 1309 – 1394)
    - Zadržovací právo (§ 1395 – 1399)
- **Správa cizího majetku** (§ 1400 – 1474)

---

## Věcná práva a jejich třídění, vlastnické právo

**Nejdůležitější změny v právních institutech:** - Změna chápání pojmu věci v právním smyslu 
- Značně podrobnější úprava držby a vlastnictví 
- Změny v nabývání vlastnického práva 
- Zdůraznění role veřejných seznamů 
- Možnost nabytí vlastnictví od neoprávněného – silnější ochrana dobré víry nabyvatele 
- Začlenění bytového spoluvlastnictví do občanského zákoníku 
- Přídatné spoluvlastnictví 
- Stavba je nově součástí pozemku
- Zavedení práva stavby do občanského práva 
- Podrobnější úprava věcných břemen 
- Novinky v zástavním a zadržovacím právu 
- Začlenění instituce správy cizího majetku do občanského zákoníku

---

## Vlastnické právo

Vlastník má právo se svým vlastnictvím v mezích právního řádu libovolně nakládat a jiné osoby z toho vyloučit. 
Vlastníku se zakazuje nad míru přiměřenou poměrům závažně rušit práva jiných osob, jakož i vykonávat takové činy, jejichž hlavním účelem je jiné osoby obtěžovat nebo poškodit. 

**Omezení vlastnického práva:** - Vlastník se zdrží všeho, co působí, že odpad, voda, kouř, prach, plyn, pach, světlo, stín, hluk, otřesy a jiné podobné účinky (imise) vnikají na pozemek jiného vlastníka (souseda) v míře nepřiměřené místním poměrům a podstatně omezují obvyklé užívání pozemku; to platí i o vnikání zvířat
- Zakazuje se přímo přivádět imise na pozemek jiného vlastníka bez ohledu na míru takových vlivů a na stupeň obtěžování souseda, ledaže se to opírá o zvláštní právní důvod.
- Jsou-li imise důsledkem provozu závodu nebo podobného zařízení, který byl úředně schválen, má soused právo jen na náhradu újmy v penězích, i když byla újma způsobena okolnostmi, k nimž se při úředním projednávání nepřihlédlo.

---

## Vlastnické právo

**Cizí věci na pozemku:**
- Ocitne-li se na pozemku cizí movitá věc, vydá ji vlastník pozemku bez zbytečného odkladu jejímu vlastníku, popřípadě tomu, kdo ji měl u sebe; jinak mu umožní vstoupit na svůj pozemek a věc si vyhledat a odnést.
- Stejně tak může vlastník stíhat na cizím pozemku chované zvíře nebo roj včel; vletí-li však roj včel do cizího obsazeného úlu, nabývá vlastník úlu vlastnické právo k roji, aniž je povinen k náhradě.
- Způsobí-li věc, zvíře, roj včel nebo výkon práva na pozemku škodu, má vlastník pozemku právo na její náhradu.

**Ochrana vlastnického práva:** - Upravuje § 1040 – 1044
- Prostřednictvím 4 žalob:
  - žaloba vindikační - § 1040 – 1041
  - žaloba zápurčí (negatorní) - § 1042 *(Poznámka: v textu je "vindikační", ale § 1042 je negatorní/zápůrčí)*
  - publiciánská žaloba § 1044
  - § 80 o. s. ř. – slouží také k ochraně vlastnického práva

---

## Vlastnické právo

**I. Vindikační žaloba:** - Kdo věc neprávem zadržuje, může být vlastníkem žalován, aby ji vydal.
- Žaloba proti zásahu do vlastnického práva, musím v žalobě prokázat vlastnické právo, pokud neprokážu žaloba bude odmítnuta – není překážka již rozhodnuté věcí
- Žalovat o vydání věci nemůže ten, kdo věc svým jménem nabyvateli zcizil, aniž byl jejím vlastníkem, a teprve poté k ní vlastnické právo nabyl a mezi tím nabyla třetí osoba.
- Kdo se domáhá, aby mu věc byla vydána, musí ji popsat takovými znaky, kterými se rozeznává od jiných věcí téhož druhu.
- Vydání movité věci, kterou nelze rozpoznat jedná-li se o peníze nebo o cenné papíry na doručitele smíšené s jinými věcmi téhož druhu, se lze domáhat, jen lze-li z okolností seznat vlastnické právo osoby, jež právo uplatňuje, a nedostatek dobré víry osoby, na níž je požadováno vydání věci.

## Vlastnické právo

- nutno prokázat skutečnosti, které prokáží nabytí vlastnického práva (svědci, účastnická výpověď)
- Možno aplikovat judikát ze dne 9.3.2010 28 Cdo 4638/2009 , kde je zakotveno, že stačí prokázat skutečnosti nabytí vlastnického práva
- dále je nutné, že žalovaný ode mne získal věc v určitém okamžiku, nemusím prokazovat, že je stále neoprávněným držitelem věci
- Žalobce žádné jiné důkazní břemeno nemá
- Žaloba se nevztahuje na situace kdy:
    - osoba A půjčí osobě B movitou věc, dříve než dojde k prodeji mezi A a B, osoba B prodá osobě C, až po tomto prodeji se dodatečně realizuje prodej mezi osobou A a B. V tomto případě nemůže osoba B žalovat osobu C o vydání věci.
- Nutné dále danou věc, kterou vindikuji dostatečně identifikovat
- Věc tedy musím dostatečně popsat, barvou, výrobním číslem, jinými identifikačními znaky, případně důkaz ohledáním věci na místě samém, abychom doplnili popis věci, nebo ji určily

---

## Vlastnické právo

**II. Negatorní žaloba**
- Vlastník se může domáhat ochrany proti každému, kdo neprávem do jeho vlastnického práva zasahuje nebo je ruší jinak než tím, že mu věc zadržuje.
- Zdržení se např. průchodu, průjezdu, odlišná žaloba od vindikační
- V případě prokazování mám stejnou povinnost dle předchozího tedy, že mi svědčí skutečnost nabytí vlastnického práva a musím prokázat jak je rušen zásah do vlastnického práva (např., že osoba prochází ačkoli nemá, projíždí apod.)
- Důležitá formulace výroku:
    - domáhat se toho, aby se žalovaný zdržel určitého jednání (chodil, jezdil apod.)
    - domáhat se odstranění závadného stavu (odstranění něčeho čím je rušeno) rozhodnutí však nemůže uložit jak a jakým způsobem má splnit uloženou povinnost, vůle je dána žalovanému

---

## Vlastnické právo

**Veřejný seznam a ochrana vlastnického práva:**
- Upravuje § 980 – 986
- Je-li do veřejného seznamu zapsáno právo k věci, neomlouvá nikoho neznalost zapsaného údaje.
- Stanoví-li to právní předpis, zapíše se do veřejného seznamu kromě věcného práva i právo užívání nebo požívání, jakož i omezení rozsahu nebo způsobu užívání nebo požívání věci spoluvlastníky.
- Je-li právo k věci zapsáno do veřejného seznamu, má se za to, že bylo zapsáno v souladu se skutečným právním stavem.
- Je-li ve veřejném seznamu zapsáno přednostní právo ke zřízení věcného práva jiné osobě a nebyl-li do jednoho roku od zápisu podán návrh na zápis práva, kterého se přednostní právo týká, může se vlastník domoci výmazu přednostního práva.
- Prokáže-li ten, kdo má přednostní právo, že před uplynutím lhůty podal žalobu na převod nebo jiné zřízení věcného práva, počne lhůta běžet od skončení soudního řízení; při zamítnutí žaloby však bude přednostní právo vymazáno na žádost vlastníka k okamžiku právní moci rozhodnutí.

---

## Vlastnické právo

**Skutková podstata ochrany vlastnického práva**
- **§ 985 – rozpor skutečného stavu s veřejným seznamem**
- Není-li stav zapsaný ve veřejném seznamu v souladu se skutečným právním stavem, může se osoba, jejíž věcné právo je dotčeno, domáhat odstranění nesouladu; prokáže-li, že své právo uplatnila, zapíše se to na její žádost do veřejného seznamu.
- Rozhodnutí vydané o jejím věcném právu působí vůči každému, jehož právo bylo zapsáno do veřejného seznamu poté, co dotčená osoba o zápis požádala.
- Právní vada nastane na konci vkladového řízení
- Právní situace např. odstoupení od smlouvy z důvodů neuhrazení kupní ceny, po-té co bylo právo zapsáno,
- Každý by si měl chránit své práva proto se poskytuje přísnější ochrana vlastnického práva
## Vlastnické právo

**II. Skutková podstata ochrany vlastnického práva:**
- **Upravuje § 986 – právní vada již na začátku**
- Kdo tvrdí, že je ve svém právu dotčen zápisem provedeným do veřejného seznamu bez právního důvodu ve prospěch jiného, může se domáhat výmazu takového zápisu a žádat, aby to bylo ve veřejném seznamu poznamenáno.
- Orgán, který veřejný seznam vede, vymaže poznámku spornosti zápisu, nedoloží-li žadatel ani do dvou měsíců od doručení žádosti, že své právo uplatnil u soudu.
- Požádal-li žadatel o poznamenání spornosti zápisu do jednoho měsíce ode dne, kdy se o zápisu dozvěděl, působí jeho právo vůči každému, komu popíraný zápis svědčí nebo kdo na jeho základě dosáhl dalšího zápis
- Nebyl-li žadatel o zápisu cizího práva řádně vyrozuměn, prodlužuje se lhůta na tři roky; lhůta počne běžet ode dne, kdy byl popíraný zápis proveden.

---

## Vlastnické právo

- **§ 986 odst. 3) – lhůta 3 let** – po tuto dobu musím alespoň jednou nahlédnout na veřejný seznam např. dálkovým přístupem – po této lhůtě se nemohu již domáhat ochrany svého vlastnického práva. Jakmile to zjistím podat na katastr poznámku spornosti, která ochraňuje jak minulý stav tak budoucí.

**Společné jmění manželů:**
- Může nastat situace, kdy je zapsán pouze jeden manžel, ač majetek patří do SJM – účastníci si mají hlídat svá práva – do katastru nechat vyznačit skutečný stav
- Při prodeji jednoho manžela třetí osobě neuvedený manžel může pouze uplatnit námitku relativní neplatnosti kupní smlouvy.
- Tato námitka zakládá nárok vůči manželovi na náhradu škody
- Kupující nabyl v dobré víře je vlastníkem

---

## Nabytí vlastnického práva

**Přivlastnění**
- Věc, která nikomu nepatří, si každý může přivlastnit, nebrání-li tomu zákon nebo právo jiného na přivlastnění věci.
- Movitá věc, kterou vlastník opustil, protože ji nechce jako svou držet, nikomu nepatří.
- Opuštěná nemovitá věc připadá do vlastnictví státu.
- Zajaté zvíře se stane zvířetem bez pána, jakmile získá svobodu a jeho vlastník je bez prodlení a soustavně nestíhá nebo nehledá ve snaze je znovu zajmout. Takové zvíře se však zvířetem bez pána nestane, je-li označeno takovým způsobem, že lze jeho vlastníka zjistit.
- Zkrocené zvíře, které vlastník nestíhá a které se ani samo k vlastníkovi v přiměřené době nevrátí, ač mu v tom nikdo nebrání, se stává zvířetem bez pána a smí si je přivlastnit na soukromém pozemku jeho vlastník, na veřejném statku pak kdokoli. Platí, že přiměřenou dobou pro návrat zvířete k vlastníkovi je doba šesti týdnů.

---

## Nález

- Má se za to, že si každý chce podržet své vlastnictví a že nalezená věc není opuštěná. Kdo věc najde, nesmí ji bez dalšího považovat za opuštěnou a přivlastnit si ji.
- Ztracenou věc vrátí nálezce tomu, kdo ji ztratil, nebo vlastníkovi proti úhradě nutných nákladů a nálezného.
- Nelze-li z okolností poznat, komu má být věc vrácena, a nepovažuje-li se věc za opuštěnou, oznámí nálezce bez zbytečného odkladu nález obci, na jejímž území byla nalezena, zpravidla do tří dnů; byla-li však věc nalezena ve veřejné budově nebo ve veřejném dopravním prostředku, odevzdá nálezce nález provozovateli těchto zařízení, který se zachová podle jiných právních předpisů, a není-li jich, postupuje, jako by byl nálezcem.
- Obec vyhlásí nález obvyklým způsobem. Nepřihlásí-li se v přiměřené době ten, kdo věc ztratil a má-li věc značnou hodnotu, učiní obec vhodné opatření, aby nález vešel v širší známost.
- Zjistí-li obec sama vlastníka, zejména z nezaměnitelného označení věci, oznámí mu nález a vyzve ho, aby si věc převzal.

## Nález

- Věc nebo výtěžek za ni stržený vydá obec včetně plodů a užitků a po odečtení nákladů a nálezného tomu, kdo věc ztratil, nebo vlastníkovi, pokud se přihlásí do **jednoho roku** od vyhlášení nálezu.
- Nálezné náleží nálezci i tehdy, když lze vlastníka zřejmě poznat ze znamení na věci, nebo z jiných okolností.
- Nálezné činí **desetinu ceny nálezu**. Má-li však ztracená věc hodnotu jen pro toho, kdo ji ztratil, nebo pro jejího vlastníka, náleží nálezci nálezné podle slušného uvážení.
- Nepřihlásí-li se nikdo o věc do jednoho roku od vyhlášení nálezu, může nálezce, obec nebo jiná osoba, které byla věc svěřena, nakládat s věcí jako poctivý držitel.
- Spočívá-li však nález v penězích, mohou je tyto osoby jen užívat; to platí i o výtěžku za věc strženém.
- Přihlásí-li se ten, kdo věc ztratil, nebo její vlastník po uplynutí doby jednoho roku od vyhlášení nálezu a před uplynutím **tří let** od vyhlášení nálezu, vydá se mu věc nebo výtěžek za ni stržený po zaplacení nákladů a nálezného.

---

## Stavba

- Užije-li někdo cizí věc pro stavbu na svém pozemku, stane se stavba součástí pozemku. Vlastník pozemku nahradí vlastníku užité věci její hodnotu.
- Kdo nebyl při užití cizí věci pro stavbu v dobré víře, nahradí vlastníku užité věci také ušlý zisk.
- **Stavba zřízená na cizím pozemku připadá vlastníkovi pozemku.**
- Vlastník pozemku nahradí osobě, která zřídila na cizím pozemku stavbu **v dobré víře**, účelně vynaložené náklady.
- Osoba, která **v dobré víře nebyla**, má táž práva a povinnosti jako nepřikázaný jednatel.
- Soud může na návrh vlastníka pozemku rozhodnout, že ten, kdo zřídil stavbu na cizím pozemku, ač na to nemá právo, musí vlastním nákladem stavbu odstranit a uvést pozemek do předešlého stavu.
- Kdo **v dobré víře** zřídil na cizím pozemku stavbu, má právo domáhat se po vlastníku pozemku, který o zřizování stavby věděl a bez zbytečného odkladu ji nezakázal, aby mu pozemek převedl za obvyklou cenu.

---

## Věcná břemena

**Obecná ustanovení o služebnostech**
- Věc může být zatížena služebností, která postihuje vlastníka věci jako věcné právo tak, že musí ve prospěch jiného něco **trpět** nebo něčeho se **zdržet**.
- Služebnost se nabývá smlouvou, pořízením pro případ smrti nebo vydržením po dobu potřebnou k vydržení vlastnického práva k věci, která má být služebností zatížena.

**Některé pozemkové služebnosti**
- **Služebnost inženýrské sítě**
    - Služebnost inženýrské sítě zakládá právo vlastním nákladem a vhodným i bezpečným způsobem zřídit na služebném pozemku nebo přes něj vést vodovodní, kanalizační, energetické nebo jiné vedení, provozovat je a udržovat.
- **Opora cizí stavby**
    - Kdo je povinen nést tíži cizí stavby, přispěje také poměrně na udržování zdí nebo podpěr.

---

## Věcná břemena

- **Služebnost okapu**
    - Kdo má služebnost okapu, má právo svádět dešťovou vodu ze své střechy na cizí nemovitou věc buď volně nebo ve žlabu; svou střechu smí zvýšit jen tehdy, neztíží-li tím služebnost.
- **Právo na svod dešťové vody**
    - Kdo má právo na svod dešťové vody ze sousední střechy na svůj pozemek, hradí sám náklady na zařízení k tomu potřebná.
- **Právo na vodu**
    - Kdo má právo na vodu na cizím pozemku, má k ní také přístup.
- **Služebnost rozlivu**
    - Služebnost rozlivu zakládá vlastníku vodního díla, které umožňuje řízený rozliv povodně, právo rozlévat na služebném pozemku vodu.

---

## Věcná břemena

- **Služebnost stezky, průhonu a cesty**
    - **Služebnost stezky** zakládá právo chodit po ní nebo se po ní dopravovat lidskou silou a právo, aby po stezce jiní přicházeli k oprávněné osobě a odcházeli od ní nebo se lidskou silou dopravovali.
    - Služebnost stezky neobsahuje právo vjíždět na služebný pozemek na zvířatech ani vláčet po služebném pozemku břemena.
    - **Služebnost průhonu** zakládá právo hnát zvířata přes služebný pozemek. Se služebností průhonu je spojeno i právo jezdit jinými než motorovými vozidly.
    - **Služebnost cesty** zakládá právo jezdit přes služebný pozemek jakýmikoli vozidly.
- **Právo pastvy**
- **Užívací právo**
    - Služebností užívacího práva se uživateli poskytuje právo užívat cizí věc pro jeho vlastní potřebu a potřebu jeho domácnosti.

## Vlastnické právo

**Přechodná ustanovení:**
- **Úprava § 3057, 3058**
- Zřídí-li vlastník k pozemku věcné právo ve prospěch třetí osoby, která věcné právo nabývá v dobré víře, že stavba je součástí pozemku, považuje se vůči této osobě stavba za součást pozemku.
- Vlastník stavby je vůči zřizovateli věcného práva oprávněn požadovat náhradu za znehodnocení svého vlastnictví; je-li stavba zatížena zástavním právem, rozšiřuje se zástavní právo i na pohledávku na tuto náhradu.
- Stanou-li se pozemek i stavba vlastnictvím téhož vlastníka, přestane být stavba samostatnou věcí a stane se součástí pozemku, na němž je zřízena.
- Bylo-li vlastnické právo k pozemku zcizeno třetí osobě, která byla při nabytí vlastnického práva v dobré víře, že stavba je součástí pozemku, přestane být stavba samostatnou věcí a stane se součástí pozemku, na němž je zřízena.
- Kdo vlastnil stavbu, má vůči zciziteli právo na náhradu ve výši ceny stavby ke dni zániku svého vlastnického práva.

---

## Svěřenecký fond

- Svěřenský fond se vytváří vyčleněním majetku z vlastnictví zakladatele tak, že ten svěří správci majetek k určitému účelu smlouvou nebo pořízením pro případ smrti a svěřenský správce se zaváže tento majetek držet a spravovat.
- Vznikem svěřenského fondu vzniká oddělené a nezávislé vlastnictví vyčleněného majetku a svěřenský správce je povinen ujmout se tohoto majetku a jeho správy.
- Vlastnická práva k majetku ve svěřenském fondu vykonává vlastním jménem na účet fondu svěřenský správce
- majetek ve svěřenském fondu však není ani vlastnictvím správce, ani vlastnictvím zakladatele, ani vlastnictvím osoby, které má být ze svěřenského fondu plněno.
- Účel svěřenského fondu může být veřejně prospěšný, anebo soukromý
- Svěřenský fond zřízený k soukromému účelu slouží k prospěchu určité osoby nebo na její památku.
    - Tento fond lze zřídit i za účelem investování pro dosažení zisku k rozdělení mezi zakladatele, zaměstnance, společníky či jiné osoby.

---

## Svěřenecký fond

- Svěřenský fond vznikne, když svěřenský správce přijme pověření k jeho správě; je-li svěřeneckých správců více, postačí, pokud pověření přijme alespoň jeden z nich.
- Byl-li však svěřenský fond zřízen pořízením pro případ smrti, vznikne smrtí zůstavitele
- **Každý svěřenský fond musí mít statut.**
- Statut svěřenského fondu vydává zakladatel. Zřizuje-li se svěřenský fond pořízením pro případ smrti, použije se přiměřeně § 311.
- Statut obsahuje alespoň
    - označení svěřenského fondu,
    - označení majetku, který tvoří svěřenský fond při jeho vzniku,
    - vymezení účelu svěřenského fondu,
    - údaj o době trvání svěřenského fondu
    - má-li být ze svěřenského fondu plněno určité osobě jako
        - obmyšlenému, určení této osoby, nebo způsobu, jak bude obmyšlený
        - určen.

---

## Svěřenecký fond

- Svěřenského správce jmenuje a odvolává zakladatel.
- Zakladatel může ve statutu určit jiný způsob jmenování nebo odvolání svěřenského správce.
- Svěřenskému správci náleží plná správa majetku ve svěřenském fondu.
- Do veřejného seznamu nebo do jiné evidence se svěřenský správce zapíše jako vlastník majetku ve svěřenském fondu s poznámkou "svěřenský správce".

**Obmyšlený:**
- Zakladatel má právo jmenovat obmyšleného a určit mu plnění ze svěřenského fondu
- Obmyšlenému lze přiznat právo na plody nebo užitky ze svěřenského fondu nebo právo na majetek ze svěřenského fondu, případně na podíly na nich.
- Právo obmyšleného na plnění ze svěřenského fondu vzniká za podmínek určených statutem.

---

## Svěřenecký fond

- Byl-li svěřenský fond zřízen za soukromým účelem, vznikne právo obmyšleného na plnění nejpozději uplynutím **sta let** od vzniku svěřenského fondu, a to i když statut určil pozdější dobu.
- Byl-li svěřenský fond zřízen za soukromým účelem, zanikne právo obmyšleného na plody nebo užitky nejpozději uplynutím **sta let** od vzniku svěřenského fondu; u člověka však takové právo může trvat až do jeho smrti.
- Za trvání svěřenského fondu má obmyšlený právo požadovat ve shodě se statutem příslušné plnění.

**Dohled nad svěřeneckým fondem**
- Dohled nad správou svěřenského fondu vykonává zakladatel a osoba označená za obmyšleného, popřípadě další osoby, určí-li tak statut.
- Je-li svěřenský fond zřízen ve prospěch obmyšleného, který v den vzniku fondu ještě není, nebo kterého v den vzniku fondu nelze určit, jmenuje zakladatel osobu oprávněnou dohlížet na správu svěřenského fondu v zájmu obmyšleného.

---

## Svěřenecký fond

**Zánik svěřenského fondu**
- Uplyne-li doba, na kterou byl svěřenský fond zřízen, je-li dosaženo účelu, pro který byl svěřenský fond zřízen, nebo rozhodne-li tak soud, správa svěřenského fondu končí.
- byl-li svěřenský fond zřízen za soukromým účelem, končí jeho správa i v případě, že se všichni obmyšlení vzdají práva na plnění ze svěřenského fondu.
- Při zániku správy svěřenského fondu vydá svěřenský správce majetek tomu, kdo na něj má právo.
- Má se za to, že na majetek má právo obmyšlený, a pokud není, zakladatel svěřenského fondu.

---

## Nabytí vlastnického práva

- Vlastnické právo k movité věci určené podle druhu se nabývá nejdříve okamžikem, kdy lze věc určit dostatečným odlišením od jiných věcí téhož druhu.
- Převede-li se vlastnické právo k movité věci zapsané ve veřejném seznamu, nabývá se věc do vlastnictví zápisem do takového seznamu, ledaže jiný právní předpis stanoví jinak.
- Kdo nabude vlastnické právo, nabude také práva a povinnosti s věcí spojená.
- Kdo nabude vlastnické právo, přejímá také závady váznoucí na věci, které jsou zapsány ve veřejném seznamu; jiné závady přejímá, měl-li a mohl-li je z okolností zjistit nebo bylo-li to ujednáno, anebo stanoví-li tak zákon.
- Vlastnické právo k cennému papíru na doručitele se převádí smlouvou k okamžiku jeho předání.
- Vlastnické právo k cennému papíru na řad se převádí rubopisem a smlouvou k okamžiku jeho předání.

---

## Nabytí vlastnického práva

**Nabytí vlastnického práva od neoprávněného**
- Vlastníkem věci se stane ten, kdo získal věc, která není zapsána ve veřejném seznamu, a byl vzhledem ke všem okolnostem v dobré víře v oprávnění druhé strany vlastnické právo převést na základě řádného titulu, pokud k nabytí došlo
    a) ve veřejné dražbě,
    b) od podnikatele při jeho podnikatelské činnosti v rámci běžného obchodního styku,
    c) za úplatu od někoho, komu vlastník věc svěřil,
    d) od neoprávněného dědice, jemuž bylo nabytí dědictví potvrzeno,
    e) při obchodu s investičním nástrojem, cenným papírem nebo listinou vystavenými na doručitele, nebo
    f) při obchodu na komoditní burze.
- Získal-li někdo v dobré víře za úplatu použitou movitou věc od podnikatele, který při své podnikatelské činnosti v rámci běžného obchodního styku obchoduje takovými věcmi, vydá ji vlastníku, který prokáže, že věc pozbyl ztrátou nebo že mu věc byla odňata svémocně a že od ztráty nebo odnětí věci uplynuly nejvýše tři roky.

---

## Nabytí vlastnického práva

- Získal-li někdo v dobré víře za úplatu použitou movitou věc od podnikatele, který při své podnikatelské činnosti v rámci běžného obchodního styku obchoduje takovými věcmi, vydá ji vlastníku, který prokáže, že věc pozbyl ztrátou nebo že mu věc byla odňata svémocně a že od ztráty nebo odnětí věci uplynuly nejvýše tři roky
- Vlastnického práva ani dobré víry svého předchůdce se nemůže k svému prospěchu dovolat ten, kdo získal movitou věc s vědomím, že vlastnické právo bylo nabyto od neoprávněného.
- Rozhodnutím soudu nebo jiného orgánu veřejné moci se vlastnického práva nabývá dnem, který je v něm určen.
- Není-li v rozhodnutí takový den určen, nabývá se vlastnického práva dnem právní moci rozhodnutí.

## Věcná práva k věci cizí

- jsou věcná práva, jejichž obsahem jsou pouze určitá oprávnění, částečné právní panství nad věcí, která oprávněnému nepatří.
- Jsou tedy opakem vlastnictví a vlastníka věci ve výkonu jeho práva v určitém rozsahu omezují.
- Mají často zajišťovací funkci, zejména k pohledávce vůči vlastníkovi věci.
- Patří mezi ně:
    - právo stavby
    - věcné břemeno
    - zástavní právo
    - zadržovací právo
    - předkupní právo, je-li jako věcné právo sjednáno

---

## Katastr nemovitostí

**Vymezení**
- veřejný seznam sloužící k evidenci nemovitých věcí na území ČR a právních vztahů k nim
- evidované údaje spočívají v soupisu, popisu, geometrickém zobrazení a označení polohy nemovitostí podle katastrálních území včetně právních vztahů
- veden správními orgány

**Struktura orgánů vedoucích katastr**
- **Český úřad zeměměřický a katastrální** (ústřední správní úřad zeměměřictví a katastru nemovitostí ČR se sídlem v Praze)
- **zeměměřický úřad** (jiný správní úřad zeměměřictví s celostátní působností)
- **zeměměřické a katastrální inspektoráty** a **katastrální úřady** (jiné správní úřady pro zeměměřictví a katastr nemovitostí ČR)

---

## PŘEHLED PRÁVNÍ ÚPRAVY

- zákon č. 265/1992 Sb., o zápisech vlastnických a jiných věcných práv k nemovitostem
- zákon č. 344/1992 Sb., o katastru nemovitostí České republiky
- zákon č. 359/1992 Sb., o zeměměřických a katastrálních orgánech
- vyhláška ČÚZK č. 26/2007 Sb., kterou se provádí zákon č. 265/1992 Sb. a zákon č. 344/1992 Sb.
- vyhláška ČÚZK č. 162/2001 Sb., o poskytování údajů z katastru nemovitostí ČR
- nařízení vlády č. 111/2001 Sb., o porovnávání a přejímání údajů katastru nemovitostí ČR a evidence obyvatel
- **nový katastrální zákon** (v přípravě) – nahrazení zákona č. 265/1992 Sb. a č. 344/1992 Sb. – **zákon č. 256/2013 Sb., o katastru nemovitostí**
- **Zákon č. 304/2013** – zápis o veřejných rejstřících

---

## Zásady katastru nemovitostí

- **Zásada materiální publicity** – Zásada dobré víry, kdo chce mít k právu věcné právo, musí být zapsáno v katastru nemovitostí, kdo je zapsán v katastru nemovitostí, ten je vlastník (možnost obrany – poznámka spornosti viz dále), přechodné období – platí až od 1.1.2015, do 31.12.2013 žaloba na určení vlastnického práva bez poznámky spornosti
- **Zásada intabulační** – vkladová nutnost, zápisové řízení se rozšiřuje, vklad 1.000,- Kč, omezení možnosti záznamů
- **Zásada priority** – dodržení pořadí zápisů, kdo nechá dříve zapsat ten má lepší pořadí na LV, právní účinky ke dni podání návrhu, nově se poznamenává hodina a minuta, co je zapsáno má silnější pořadí
- **Zásada dispoziční** – zásada návrhová, není možné zahájit řízení bez návrhu, nově možnost podávat návrh datovými schránkami
- **Zásada legality**– zákonnosti, katastr nemá právo prošetřovat nad rámec katastrálního zákona
- **Zásada formální publicity** – co je veřejně přístupné, nově informace o cenách za nemovitosti, pouze tržní ceny, dotaz ke konkrétnímu řízení

---

## Zásady katastru nemovitostí

**Zásada superficies solo credit – povrch ustupuje půdě**
- **Povrch ustupuje půdě**
- Upravuje § 506, zákona č. 89/2012 Sb., nový občanský zákoník
- „součástí pozemku je prostor nad povrchem i pod povrchem, stavby zřízené na pozemku a jiné zařízení s výjimkou staveb dočasných, včetně toho, co je zapuštěno v pozemku nebo upevněno ve zdech.“
- Tato zásada se neuplatňuje u dočasných staveb – neplatí tedy, že stavba je součástí pozemku, o dočasné stavby se nejedná:
    - Pouťové atrakce, vila vyvolených,
- Inženýrské sítě,
- Stroj není součástí pozemku – montážní linka – nutnost sjednat výhradu smlouvou – podléhá vložení do katastru nemovitostí,
- Budova definována jako obyvatelná, uzavřena obvodovými zdmi, a má střechu – katastr nemovitostí zapíše
- Nezapisuje – podzemní stavby, dočasné (vinné sklepy, rodinný dům přes který je val ze země – jedná se o podzemí stavbu)

## Věcná práva a jejich třídění, vlastnické právo

**Držba:**
- Vlastnické právo drží ten, kdo se věci ujal, aby ji měl jako vlastník.
- Jiné právo drží ten, kdo je počal vykonávat jako osoba, jíž takové právo podle zákona náleží, a komu jiné osoby ve shodě s ním plní
- Držbu lze nabýt bezprostředně tím, že se jí držitel ujme svou mocí
- Bezprostředně se držba nabývá v rozsahu, v jakém se jí držitel skutečně ujal.
- Aby mohl být někdo považován za držitele, musí být splněny dva předpoklady: faktická moc osoby nad věcí a úmysl nakládat s věcí jako s vlastní.
- Držba může vzniknout i tomu, kdo věc odcizil, nebo ji od skutečného vlastníka lstivě vylákal
- Držitel, kterého v jeho držbě ruší jiné osoby, se může bránit.
- Dle současného občanského zákoníku se musí obrátit na orgán státní správy nebo na soud.
- Nově se může držitel rušení jiné osoby vzepřít i sám (§ 1006), nesmí však překročit meze nutné obrany (§ 2905), tj. nesmí se především bránit zjevně nepřiměřeně.

---

## Věcná práva a jejich třídění, vlastnické právo

**Spoluvlastnictví:**
- Osoby, jimž náleží vlastnické právo k věci společně, jsou spoluvlastníky.
- Vzhledem k věci jako celku, se spoluvlastníci považují za jedinou osobu a nakládají s věcí jako jediná osoba.
- Každý spoluvlastník má právo k celé věci.
- Plody a užitky ze společné věci se dělí podle poměru podílů.
- Jak se naloží s plody a užitky ze společné věci, které nelze podle podílů rozdělit, určí dohoda spoluvlastníků.
- Každý ze spoluvlastníků je úplným vlastníkem svého podílu.
- podíl vyjadřuje míru účasti každého spoluvlastníka na vytváření společné vůle a na právech a povinnostech vyplývajících ze spoluvlastnictví věci.
- Velikost podílu vyplývá z právní skutečnosti, na níž se zakládá spoluvlastnictví nebo účast spoluvlastníka ve spoluvlastnictví.
- Nikdo nemůže být nucen ve spoluvlastnictví setrvat.

---

## Věcná práva a jejich třídění, vlastnické právo

**Zrušení spoluvlastnictví:**
- každý ze spoluvlastníků může kdykoli žádat o své oddělení ze spoluvlastnictví, lze-li předmět spoluvlastnictví rozdělit, nebo o zrušení spoluvlastnictví.
- Spoluvlastnictví se zrušuje dohodou všech spoluvlastníků; dohoda musí obsahovat ujednání o způsobu vypořádání.
- Spoluvlastníci se vypořádají rozdělením společné věci, jejím prodejem z volné ruky nebo ve veřejné dražbě s rozdělením výtěžku, anebo převedením vlastnického práva jednomu nebo více spoluvlastníkům s vyplacením ostatních.
- Zemědělský pozemek může být rozdělen jen tak, aby dělením vznikly pozemky účelně obdělávatelné jak vzhledem k rozloze, tak i k možnosti stálého přístupu.
- Nedohodnou-li se spoluvlastníci o zrušení spoluvlastnictví, rozhodne o něm na návrh některého ze spoluvlastníků soud.
- Rozhodne-li soud o zrušení spoluvlastnictví, rozhodne zároveň o způsobu vypořádání spoluvlastníků

---

## Věcná práva a jejich třídění, vlastnické právo

- Je-li to možné, rozhodne soud o rozdělení společné věci; věc ale nemůže rozdělit, snížila-li by se tím podstatně její hodnota.
- Při zrušení spoluvlastnictví rozdělením společné věci může soud zřídit služebnost nebo jiné věcné právo, vyžaduje-li to řádné užívání nově vzniklé věci bývalým spoluvlastníkem.
- Není-li rozdělení společné věci dobře možné, přikáže ji soud za přiměřenou náhradu jednomu nebo více spoluvlastníkům.
- Nechce-li věc žádný ze spoluvlastníků, nařídí soud prodej věci ve veřejné dražbě; v odůvodněném případě může soud rozhodnout, že věc bude dražena jen mezi spoluvlastníky.

---

## Věcná práva a jejich třídění, vlastnické právo

**Odklad zrušení spoluvlastnictví:**
- Ujednají-li si spoluvlastníci, že nebudou žádat zrušení spoluvlastnictví po určitou dobu, nejvýše však po dobu **deseti let**, nemůže tím být vyloučeno jakékoli jiné pozdější ujednání.
- Byl-li odklad zrušení spoluvlastnictví ujednán na dobu delší deseti let, považuje se za ujednaný na deset let.
- Ujednání o odkladu zrušení spoluvlastnictví vyžaduje formu veřejné listiny; týká-li se ujednání nemovité věci zapsané do veřejného seznamu, zapíše se odklad zrušení spoluvlastnictví do veřejného seznamu.
- Na návrh spoluvlastníka může soud zrušení spoluvlastnictví odložit, má-li tím být zabráněno majetkové ztrátě nebo vážnému ohrožení oprávněného zájmu některého spoluvlastníka, a prodloužit tak trvání spoluvlastnictví, nejdéle však o **dva roky**.
- Odklad zrušení spoluvlastnictví lze později změnit dohodou spoluvlastníků, a nedojde-li k ní, rozhodnutím soudu vydaným na návrh spoluvlastníka, který prokáže, že na něm nelze spravedlivě požadovat, aby ve spoluvlastnictví setrval, anebo že se podstatně změnily okolnosti, pro něž k odkladu spoluvlastnictví došlo.